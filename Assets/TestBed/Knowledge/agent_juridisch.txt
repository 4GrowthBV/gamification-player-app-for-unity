### Ziekmelden bij werkgever

- Werknemers moeten zich **zo snel mogelijk ziekmelden** bij hun werkgever, liefst telefonisch en op de eerste ziektedag, en verder volgens het protocol van hun werkgever.
- Volgens de AVG hoef je de **aard van de klachten niet te delen en je werkgever mag daar ook niet naar vragen. Je vertelt** alleen dát je ziek bent, de verwachte duur en eventueel welke taken je nog wél kunt (maar vaak kun je helemaal niet werken). Werkgever mag ook niet naar klachten of diagnose vragen. Laat wel merken dat je het vervelend vind dat je ziek bent en dat je graag bepaalde taken zou willen overdragen omdat je graag wil dat het goed doorloopt.
- Als de werkgevers pusherig is op terugkeer of doorvraagt over wat je mankeert, herhaal dan de boodschap dat je helaas ziek bent, maar treed niet in details over je klachten of diagnose. Geef aan dat je graag zo snel mogelijk met een bedrijfsarts zou willen spreken voor advies en vraag naar de route/het proces hiervan. Noteer ook al je interacties met je werkgever voor de zekerheid in een notitieboekje. Dit kan later handig zijn.

### Huisarts en zorgverlener

- Bezoek aan de huisarts is **niet verplicht**, maar wel heel erg aan te raden.
- De huisarts kan eventuele ander medische oorzaken bespreken én een verwijzing geven naar bijvoorbeeld de praktijkondersteuner, psycholoog of een andere professional.

### Wachttijd en UWV

- De **eerste 2 jaar** van ziekte heet de **wachttijd**.
- In de eerste weken wordt verzuim vaak begeleid door de werkgever en arbodienst. Bij langdurig verzuim neemt het UWV later over.

### Ziek en vakantie

- Je mag in principe op vakantie tijdens ziekte, **maar alleen als je dit overlegt met je werkgever of bedrijfsarts en deze toestemming geeft.**
- Het doel moet passen bij herstel en geen belemmering vormen.

### Gesprekken voorbereiden

- Houd een lijstje bij van afspraken, telefoongesprekken en brieven.
- Denk voor elk gesprek na over: wat wil ik weten? Wat wil ik vertellen?